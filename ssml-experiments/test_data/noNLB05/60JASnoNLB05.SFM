\id JAS - En Levende Bok: Det Nye Testamentet
\rem Copyright © 1978, 1988, 2005 by Biblica, Inc.
\h JAKOB
\toc1 Jakobs brev
\toc2 Jakob
\toc3 Jak
\mt1 Jakobs brev
\c 1
\s1 Hilsen
\p
\v 1 Hilsen fra Jakob, han som er tjener for Gud og Herren Jesus Kristus\f + \fr 1:1 \ft ”Kristus” betyr ”den salvede” på gresk. Blant Israels folk ble konger, prester og profeter salvet med olje før de begynte oppgaven sin. Gud hadde ved profetene lovet å sende en salvet konge som skulle herske over alle folk. Det hebraisk ordet ”Messias” betyr også ”den salvede”.\f*.
\p Til alle de jødiske troende som er spredd rundt om i mange land. Hilsen til dere alle!
\s1 Tro og utholdenhet
\p
\v 2 Vær glade, kjære søsken\f + \fr 1:2 \ft På gresk: brødre. Samme tolkning blir brukt gjennom hele brevet.\f*, når dere må gå gjennom ulike slags vanskeligheter og prøvelser.
\v 3 Dere vet at dersom dere holder fast ved troen på Herren Jesus midt i alle prøvelsene, da lærer dere å bli utholdende.
\v 4 Dersom dere fortsetter å holde ut, får dere til slutt en sterk og moden tro som gjør at dere kan møte hva som helst.
\p
\v 5 Dersom noen ikke forstår hvordan han skal klare dette, må han be til Gud. Gud skal da gi ham forstand. Gud er villig til å gi visdom til alle. Han blir ikke sint om vi spør om hjelp.
\v 6 Den som ber til Gud, må stole på at han svarer. Tvil ikke, for den som tviler på Gud, er som en løpsk bølge på havet som blir kastet hit og dit av vinden.
\v 7 Dersom du ikke stoler på Herren Gud, vil han heller ikke gi deg det du trenger.
\v 8 Den som tviler på Gud, vil aldri bestemme seg for om han skal be til ham eller ikke. Han blir usikker i alle sine beslutninger.
\p
\v 9 Den troende som ikke har noen høy status her i verden, skal være stolt over sin høye status hos Gud.
\v 10-11 Den troende som er rik og har innflytelse her i verden, skal være stolt over at Gud har vist ham hvor lite dette er verdt. Den rike visner bort som en blomst på marken. Når solen går opp, svir den av gresset, og blomstene visner og mister skjønnheten.\f + \fr 1:10-11 \ft Se \+xt Salmenes bok 103:15-16 og Jesaja 40:6-8\+xt*.\f* På samme måten vil den rike dø midt i alt sitt stress og prangende luksus.
\p
\v 12 Lykkelig er det menneske som holder ut når det blir satt på prøve. Den som holder fast ved troen på Herren Jesus til tross for alle prøvelsene, vil få evig liv som seierskrans. Det har Gud lovet alle som elsker ham.
\v 13 Dersom dere blir fristet til å gjøre det som er ondt, må dere huske på å ikke skylde på Gud. Gud blir aldri fristet til å gjøre det som er ondt, og selv vil han aldri friste noen.
\v 14 Nei, når et menneske blir fristet til å gjøre det som er ondt, er det naturens onde begjær som lokker og drar.
\v 15 Det onde begjæret er som et foster i oss som stadig vokser. Når det er ferdig utviklet, blir synden født. Synden vokser så i sin tur og føder død.
\v 16 La dere ikke bedra, mine kjære søsken.
\v 17 Gud gir oss bare gode gaver. Han har skapt alle himmelens lys og selv veksler han aldri mellom lys og mørke. Derfor gir han oss bare det som er fullkomment godt.
\v 18 Han fødte oss til et nytt liv da vi tok imot det sanne budskapet om Jesus, helt i tråd med hans egen vilje. Vi ble høstet inn som de første troende blant alle generasjoner han har skapt.
\s1 Omsett budskapet til praktisk handling
\p
\v 19 Glem aldri, mine kjære søsken, at dere bør være snare til å lytte, men sene til å prate og sene til å bli sinte.
\v 20 Et menneske som er sint, har vanskelig for å følge Guds vilje.
\v 21 Gjør dere derfor fri fra umoralen og ondskapen som finnes hos dere. Vær glade og takknemlige over det budskapet som Gud har sådd i hjertene. Det har kraft i seg til å frelse dere for evig.
\p
\v 22 Husk på å omsette budskapet til praktisk handling. Dersom noen tror at det holder bare med å kjenne budskapet teoretisk, tar han skammelig feil.
\v 23 Den som kjenner til budskapet, men ikke følger det i praksis, ligner en mann som får øye på sitt ansikt i et speil.
\v 24 Han tar en rask titt og går etterpå bort og glemmer hvordan han så ut.
\v 25 Den som speiler seg selv i frihetens lov, i det budskapet som gjør oss helt fri fra synden, og ikke glemmer det han fikk se, han vil bli lykkelig når han omsetter budskapet til praktisk handling.
\p
\v 26 Den som påstår å være troende, men ikke kan kontrollere tungen og ordene sine, bedrar seg selv. Troen hans kommer ikke til å frelse ham.
\v 27 Den som derimot har en sann tro, viser omsorg mot foreldreløse barn, enker og andre som har det vanskelig. Han lar seg ikke påvirke av ondskapen i denne verden. En slik tro blir satt pris på av Gud, vår Far i himmelen. Han vil ikke sette fingeren på noe hos dem som har en slik tro.
\c 2
\s1 Alle skal bli behandlet likt
\p
\v 1 Kjære søsken, dere tror på Herren Jesus Kristus, han som har del i Guds makt og herlighet. Bli derfor ikke imponert av den status enkelte mennesker har, men gjør likt mot alle.
\p
\v 2 La meg bruke et eksempel: Tenk dere at dere er samlet til gudstjeneste. Plutselig kommer det inn to personer. Den ene har vakre, kostbare klær og en ring av gull på fingeren. Den andre er en fattig person i skitne klær.
\v 3 Straks tar dere hånd om den rike mannen og fører ham til den beste plassen i rommet. Til den fattige sier dere: ”Du kan stå der borte”, eller ”Sett deg her på gulvet ved siden av stolen min.”
\v 4 Har dere ikke da en feil innstilling når dere på denne måten vurderer personer etter ytre status?
\p
\v 5 Lytt til det jeg sier, mine kjære søsken! Har ikke Gud innbudt dem som er fattige i verdens øyne til å være hans og få del i et rikt liv når de tror på Herren Jesus? De skal være Guds eget folk, på samme måte som Gud har lovet alle som elsker ham.
\v 6 Hvorfor behandler dere da de fattige så dårlig? Er det ikke de rike som undertrykker dere og trekker dere for domstolene?
\v 7 Er det ikke de som håner Jesus, ham som dere tilhører?
\p
\v 8 Gud vil at dere skal følge det viktigste budet i hele Moseloven,\f + \fr 2:8 \ft På gresk: kongebudet. I \+xt Matteus sin fortelling om Jesus 7:12 og 22:39-40\+xt* kaller Jesus dette bud for det viktigste av alle. Moseloven, eller den jødiske loven, finnes skrevet ned i Første til Femte Mosebok.\f* det som i Skriften\f + \fr 2:8 \ft ”Skriften” for jødene er Bibelens første del, den som vi kaller Det gamle testamente.\f* sier: ”Du skal elske dine medmennesker som deg selv.”\f + \fr 2:8 \ft Se \+xt Tredje Mosebok 19:18\+xt*.\f*
\v 9 Dersom dere behandler menneskene forskjellig, da synder dere mot Gud. Dere er skyldige i å ha brutt loven.
\v 10 I følge loven er de enten skyldige eller skyldfrie. Den som har forbrutt seg mot et eneste bud, er like skyldig som den som har forbrutt seg mot alle.
\v 11 Den Gud som sa: ”Du skal ikke være utro i ekteskapet” har også sagt: ”Du skal ikke drepe.”\f + \fr 2:11 \ft Se \+xt Andre Mosebok 20:13-14 og Femte Mosebok 5:17-18\+xt*.\f* Dersom du dreper noen, er du skyldig ut fra lovens definisjon. Det gjelder like fullt om du ikke har vært utro i ekteskapet.
\p
\v 12 Hver gang dere sier eller gjør noe, skal dere handle som dem som en dag skal få evig liv på grunn av frihetens lov, det budskapet som gjør oss fri fra synden.
\v 13 Den som ikke viser medfølelse med andre, vil på dommens dag heller ikke få noe medfølelse av Gud. Den som derimot viser medfølelse, vil selv få medfølelse.
\s1 Tro uten handlinger er bare tomme ord
\p
\v 14 Kjære søsken, hva nytte er det i å si at vi tror på Gud, dersom vi ikke omsetter troen til praktisk handling? Kan en slik tro frelse noen?
\v 15 La meg bruke et eksempel: Dersom dere har noen fattige medlemmer i menigheten som verken har mat eller klær.
\v 16 Rekker det da med å si til dem: ”Gud vil ta hånd om dere. Kle dere varmt og spis skikkelig mat?” Vil ordene fra dere hjelpe disse som er i nød? Må dere ikke også gi dem det de trenger?
\p
\v 17 Slik er det altså med troen. Dersom den ikke er blitt omsatt til praktisk handling, er den død, bare en masse tomme ord.
\p
\v 18 Nå vil kanskje noen protestere og si: ”Tro er en ting, og gode gjerninger noe helt annet. Disse to forhold har ikke noe med hverandre å gjøre.” Da svarer jeg: ”Hvordan kan du bevise at du tror, dersom du ikke omsetter troen til praktisk handling? Det er handlingene som viser hvilken substans troen har.”
\v 19 Innbiller du deg at det rekker med å tro at det bare finnes den ene Gud? Dette vet til og med de onde åndene og skjelver av skrekk for ham.
\v 20 Nei, vær ikke så dum. Du må innse at troen er uten mening i tilfelle du ikke omsetter den til praktisk handling.
\p
\v 21 Tenk på vår stamfar Abraham, som var villig til å ofre sønnen sin Isak på alteret.\f + \fr 2:21 \ft Se \+xt Første Mosebok 22:1-19\+xt*.\f* Abraham var lydig mot Gud, og det var denne handlingen som gjorde at han ble akseptert av Gud.
\v 22 Troen fikk Abraham til å handle i tråd med Guds vilje. Han beviste troen ved å omsette den til praktisk handling.
\v 23 Gjennom dette ble det som står i Skriften\f + \fr 2:23 \ft ”Skriften” for jødene er Bibelens første del, den vi kaller Det gamle testamente.\f* oppfylt: ”Abraham trodde på Gud. Derfor ble han regnet som skyldfri innfor ham.”\f + \fr 2:23 \ft Se \+xt Første Mosebok 15:6\+xt*.\f* Ja, Abraham ble til og med kalt Guds venn\f + \fr 2:23 \ft Se \+xt Jesaja 41:8\+xt*.\f*.
\v 24 Dere ser altså at menneskene blir skyldfri innfor Gud på grunn av handlingene sine. Det rekker ikke bare med å tro.
\p
\v 25 Rahab, den prostituerte kvinnen i Jeriko, er et annet eksempel på dette. Hun tok imot de israelske utsendingene i huset sitt og slapp dem ut en annen vei. På grunn av denne handlingen ble hun akseptert av Gud.
\v 26 En tro som ikke blitt omsatt til praktisk handling, er altså død og tom, akkurat som en kropp er død dersom det ikke finnes noen pust i den.
\c 3
\s1 Vær nøye med det dere sier
\p
\v 1 Kjære søsken, ikke alle av dere skal undervise i menigheten. Gud gransker ordene ekstra nøye til dem som underviser.
\v 2 Alle gjør vi feil på ulike måter, men det som er vanskeligst, er å kontrollere sin egen tunge og ordene vi sier. Den som lykkes med det, er et feilfritt menneske som også har kontroll over handlingene sine.
\v 3 La meg bruke to bilder: Ved å legge et bissel i munnen på hesten, kan vi få den å lystre og gå dit vi vil.
\v 4 Og med et lite ror kan styrmannen få et stort skip til å seile akkurat dit han vil, ja, selv om det blåser kraftig.
\v 5 På samme måten er det med tungen. Den er en liten del av kroppen vår, men den kan skryte av å få oss akkurat dit den vil.
\p Et annet bilde er en liten gnist som kan tenne fyr på en hel skog.
\v 6 På samme måten er det med tungen. Denne lille delen på kroppen er som en gnist fra selveste helvete. Den flammer opp av ondskapen i denne verden, og kan forvandle våre liv til et inferno av ild som ødelegger hele vår tilværelse.
\p
\v 7 Menneskene har gjennom alle tider lyktes med å temme og dressere alle slags dyr, både slike som flyr i luften, lever på land og svømmer i vannet.
\v 8 Sin egen tunge derimot kan ikke mennesket temme. Den lever sitt eget liv, full av ondskap og dødelig gift.
\v 9 Det ene øyeblikket bruker vi den for å hylle vår Gud og Far, og i neste øyeblikk bruker vi den til å forbanne menneskene, som Gud har skapt i sitt eget bilde.\f + \fr 3:9 \ft Se \+xt Første Mosebok 1:26-27\+xt*.\f*
\v 10 Av samme munnen kommer både lovsang og forbannelser. Kjære søsken, dere forstår selv at dette ikke er rett!
\v 11-12 Samme kilden kan vel ikke gi både ferskvann og saltvann? Det er like umulig som at oliven skulle vokse på fikentre eller fiken på vinranker.
\s1 Tegn på sann visdom
\p
\v 13 Om noen blant dere påstår å ha fått åndelig innsikt og visdom fra Gud, må han gå foran med et godt eksempel og vise dette i praktisk handling, uten å fremheve seg selv.
\v 14 Dersom noen er fylt av misunnelse og egoisme, avslører han at alt pratet om åndelig innsikt bare er løgn og tomt skryt.
\v 15 En slik visdom kommer ikke fra Gud. Den er jordisk, fysisk og inspirert av djevelen.
\v 16 Misunnelse og egoistiske ambisjoner leder til kriminalitet og all slags ondskap.
\p
\v 17 Nei, den visdommen som kommer fra Gud, inspirerer oss til å gjøre det som er rett i Guds øyne. Den blir ikke årsak til konflikter, men gjør oss vennlige og hensynsfulle mot hverandre. Den hjelper oss til å vise medfølelse, slik at vi kan gjøre godt mot andre. Den lærer oss å behandle alle likt og til å være åpne og ærlige.
\v 18 Dersom vi deltar i å løse konflikter, sår vi fred blant våre medmennesker. Resultatet blir at de følger Guds vilje.
\c 4
\s1 Lev nær Gud
\p
\v 1 Hva er det som er årsaken til trette og strid blant dere? Er det ikke det egoistiske begjæret som vil ta makten over kroppen og handlingene?
\v 2 Dere vil ha det som andre har, men føler at dere får så lite. Dere er misunnelige og ødelegger livene til hverandre for å få det som dere selv vil. Ja, dere krangler og ypper strid, men blir ikke tilfredsstilt etter som dere ikke ber Gud om å fylle behovene.
\v 3 Når dere ber, får dere likevel ikke det dere ber om etter som dere har feil motiv. Dere er bare ute etter å tilfredsstille egne begjær.
\p
\v 4 Hvorfor går dere bort fra Gud? Forstår dere ikke at dersom dere elsker denne verden, blir dere Guds fiender? Dere kan ikke være venn med Gud dersom målet er å nyte godt av denne verden.
\v 5 Tror dere ikke at Gud sier sannheten når det står i Skriften\f + \fr 4:5 \ft ”Skriften” for jødene er Bibelens første del, den som vi kaller Det gamle testamente.\f*: ”Vårt eget ego som Gud har latt bo i oss, er alltid misunnelig”?\f + \fr 4:5 \ft En annen tolkning: Den Ånd som Gud har gitt oss, våker sjalu over oss, slik at vi holder oss til ham. Eller: Gud våker sjalu over vår egen Ånd, som han har latt bo i oss. Se \+xt Andre Mosebok 34:14\+xt*.\f*
\v 6 Gud vil i sin godhet hjelpe oss til å stå imot dette egoistiske begjæret. Derfor heter det i Skriften:
\q1 ”Gud misliker dem som er stolte,
\q2 men er god mot dem som erkjenner sitt behov av ham.”\f + \fr 4:6 \ft Se Salomos \+xt Ordspråk 3:34\+xt*.\f*
\p
\v 7 Erkjenn altså behovene av Gud. Bekjemp djevelen, så vil han rømme fra dere.
\v 8 Hold dere nær Gud, så vil han holde seg nær til dere. Be Gud om tilgivelse for syndene. Tvil ikke mer, men tro på Gud av et fullt og helt hjerte.
\v 9 Gråt over det onde dere har gjort. Vis en ekte anger. Slutt å flire og la heller tårene strømme. La deres overfladiske glede bli vendt til sorg.
\v 10 Ja, erkjenn behovene av Herren Gud, så skal han opphøye dere.
\s1 Advarsel mot å dømme andre
\p
\v 11 Snakk ikke stygt om hverandre, kjære søsken, for den som snakker stygt om andre og dømmer andre, han snakker nedsettende om Moseloven\f + \fr 4:11 \ft Moseloven, eller den jødiske loven, finnes skrevet ned i Første til Femte Mosebok.\f* og dømmer den.\f + \fr 4:11 \ft Se \+xt Tredje Mosebok 19:16\+xt*.\f* Dere har ingen rett til å snakke nedsettende om loven og gjøre dere til dommere over den. Oppgaven er å følge loven.
\v 12 Det finnes bare en som har rett til å dømme, og det er Gud. Det var han som ga oss loven og som alene har makt til å redde eller tilintetgjøre oss. Hvilken rett har du som er menneske, til å dømme andre?
\s1 Advarsel mot falsk trygghet
\p
\v 13 Nå kommer en advarsel til dere som sier: ”I dag eller i morgen skal vi reise til den eller den byen, stanse der et år og gjøre gode forretninger.”
\v 14 Hvordan kan dere vite hva som skal skje i morgen? Hvordan livet deres skal bli? Menneskene er som morgenduggen, det ene øyeblikket syns den, og i neste sekund er den dunstet bort.\f + \fr 4:14 \ft Se \+xt Salmenes bok 144:4\+xt*.\f*
\v 15 Dere burde i stedet si: ”Dersom Herren Gud vil, da kan vi leve og gjøre det ene eller det andre.”
\v 16 Nå skryter dere over egne planer. En slik selvsikkerhet er ond.
\p
\v 17 Husk på at dere synder mot Gud, når dere vet hvordan dere bør handle, men ikke gjør det.
\c 5
\s1 Advarsel til de rike
\p
\v 1 Jeg vil også advare alle som er rike: Gråt og jamre dere over den ulykken som vil ramme dere.
\v 2 Rikdommen vil miste sin verdi, og de fine klærne vil bli forandret til filler.
\v 3 Ja, gullet og sølvet vil bli ødelagt som av rust. De blir et forvarsel om det som vil ramme dere selv. Dere vil bli brent opp som av ild, etter som dere samlet på rikdom i denne verdens siste tid.
\v 4 Dere lot andre arbeide for dere, slik at dere kunne bli rike, men ga dem ingen lønn. Nå har ropene deres om rettferdighet nådd Herren Gud, han som har all makt.\f + \fr 5:4 \ft Se \+xt Femte Mosebok 24:14-15\+xt*.\f*
\v 5 Dere har levd i luksus og overflod her på jorden. Dere er klare for Guds straff, akkurat som dyr som har spist seg feite før de skal bli slaktet.\f + \fr 5:5 \ft Se \+xt Jeremia 25:34\+xt*.\f*
\v 6 Dere har dømt og drept uskyldige mennesker som ikke gjorde motstand mot dere.
\s1 Herren Jesus kommer snart igjen
\p
\v 7 Kjære søsken, vent tålmodig på at Herren Jesus skal komme igjen. Vær lik bonden som tålmodig venter på regn om høsten og våren. Han vet at jorden etterpå vil bære en rik avling.
\v 8 Ja, vis tålmodighet og hold fast ved troen. Herren Jesus kommer snart igjen.
\p
\v 9 Klag ikke på hverandre, kjære søsken, for at ikke Gud en dag skal anklage dere. Herren Jesus, den øverste dommeren, kommer snart.
\p
\v 10 Tenk på alle profetene som bar fram budskap fra Herren Gud.\f + \fr 5:10 \ft Profetenes budskap finnes skrevet ned i Bibelens første del, den som vi kaller Det gamle testamente.\f* La dem være et ideal for dere når det gjelder å lide og vise tålmodighet.
\v 11 Tenk også på Job og den langvarige utholdenheten han viste. Lykkelige er de som på samme måten som han holder fast ved troen når de må lide. Gud lot også Jobs liv slutte lykkelig, etter som Gud er full av kjærlighet og medfølelse.\f + \fr 5:11 \ft Se \+xt Job 42\+xt*.\f*
\p
\v 12 Framfor alt, kjære søsken, dere skal ikke forsterke løftene dere gir med å sverge eder. Dere skal ikke sverge ved himmelen eller ved jorden eller ved noe annet, for alt tilhører Gud. Si bare et enkelt ja eller nei. Da bryter dere ikke noe løfte dere har sverget for Gud og blir heller ikke straffet av ham.\f + \fr 5:12 \ft Se hva Jesus sier i \+xt Matteus sin fortelling om Jesus 5:33-37\+xt*.\f*
\s1 Bønnens kraft
\p
\v 13 Dersom noen av dere lider, skal han be Gud om hjelp. Dersom noen er glad, skal han synge lovsanger til Gud.
\v 14 Dersom noen er syk, skal han kalle til seg lederne i menigheten. De skal be for ham og salve ham med olje, slik at kraften fra Herren Jesus kan helbrede den syke.\f + \fr 5:14 \ft Olivenolje var en kjent medisin på denne tiden. Men her er oljen sannsynligvis blitt brukt som et symbol på at kraften fra Herren Jesus skulle helbrede den syke.\f*
\v 15 Dersom lederne i menigheten stoler på at Herren vil svare på bønnene deres, skal Herren redde den syke og gjøre han frisk. Dersom den syke har syndet, skal han bli tilgitt.
\p
\v 16 Bekjenn syndene for hverandre og be for hverandre, slik at dere kan bli helbredet.\f + \fr 5:16 \ft Forutsetningen for at Gud skal helbrede oss, er at vi tror på ham og ber om tilgivelse for det onde vi har gjort. Det betyr ikke at sykdommen er en straff fra Gud. Se hva Jesus sier i \+xt Johannes sin fortelling om Jesus 9:2-3\+xt*.\f* Den som har fått syndene sin tilgitt, formidler Guds kraft når han ber. En slik person kan derfor utrette mye.
\v 17 Tenk på Elia. Han var et menneske akkurat som vi. Da han med iver ba til Gud om at det ikke skulle regne i Israels land, ja, så regnet det ikke på tre og et halvt år.
\v 18 Da han igjen ba om at det skulle regne, kom regnet. Alt begynte å spire som før.\f + \fr 5:18 \ft Se \+xt Første Kongebok 17:1 og 18:41-45\+xt*.\f*
\s1 Frels den som har kommet bort fra Jesus
\p
\v 19-20 Kjære søsken, dersom noen av dere har kommet bort fra det sanne budskapet om Jesus, må dere forsøke å hjelpe den personen tilbake. Dere skal vite at den som lykkes i å føre noen tilbake til Jesus, redder denne personen fra en evig død, og gjør at alle syndene hans blir tilgitt.
